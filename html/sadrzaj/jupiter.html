<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Jupiter</title>
    <link rel="stylesheet" href="../../css/StyleJupiter.css">
</head>
<body>
    <div id="sadrzaj1">
        <iframe src="https://solarsystem.nasa.gov/gltf_embed/2375/"  frameborder="0" id="jupiter3d"></iframe>
        <h1 id="h1Jupiter">Quod licet <span style="color: brown; font-family: 'Times New Roman', Times, serif; font-size: 7.5vh;" >Iovi</span>, <br> non licet bovi</h1>
    </div>
    <div>
        <p>Jupiter (lat. Iuppiter; grč. Δίας) predstavlja jednu od 8 planeta Sunčevog sistema i ujedno najmasivnije nebesko telo u celom Sunčevom sistemu posle Sunca. Sa masom od oko 1,8986×1027 kg i do 2,5 puta je masivniji od preostalih 7 planeta zajedno, odnosno njegova masa čini nešto više od hiljaditog dela mase Sunca, ili 317,8 Zemljinih masa.

            Peta je planeta po udaljenosti od Sunca i pripada grupaciji planeta poznatih kao gasoviti džinovi (u literaturi poznate i kao Planete Jupiterovog tipa ili Jovijanske planete), zajedno sa Saturnom, Uranom i Neptunom. Od Sunca je udaljen u proseku oko 5,20 AJ, odnosno oko 778.330.000 km.
            
            Sa vrednostima prividne magnitude od −1,6 do −2,94 četvrto je najsjajnije nebesko telo gledano sa površine zemlje (posle Sunca, Meseca i Venere). Njegovo postojanje utvrdili su još drevni astronomi antičkog perioda, a ime planete potiče od vrhovnog starorimskog božanstva Jupitera (starogrčki ekvivalent je bog Zevs).
            
            Kao gasoviti džin Jupiter je najvećim delom izgrađen od gasova i manjim delom od tekućih elemenata, sa dominantnim udelom vodonika (H2) i helijuma (He). U znatnijoj meri u strukturi planete se nalaze i metan (CH4), amonijak (NH3), vodonik deuterid (HD), etan (C2H6) i voda (H2O). Moguće je da ima kamenito jezgro sačinjeno od težih elemenata koji se nalaze pod velikim pritiskom. Zbog gasovite građe površina Jupitera nije jasno definisana i na planeti ne postoje oblici reljefa karakteristični za terestričke planete, a samim tim i gustina planetarne mase je znatno manja u poređenju sa istom grupacijom planeta. Tako je prosečna gustina Jupitera 1,326 gr/cm³, što je i do 4 puta manje u odnosu na gustinu Venere (5,243 gr/cm³) i Merkura (5,427 gr/cm³).
        </p><p> <img style="float: left;" src="../../slike/jup1.jpg" alt="">
            Zbog velike brzine rotacije planeta ima elipsoidan oblik i dosta je spljoštena na polovima, a ispupčena na ekvatoru. Razlika između ekvatorijalnog (71.492±4 km) i polarnog poluprečnika (66.854±10 km) je oko 4.638 km.
            
            Jupiter je planeta sa najdebljim slojem atmosfere među svim planetama Sunčevog sistema, i njegova atmosfera se pruža u visine do preko 5.000 km. Kako planeta nema čvrstu podlogu donjom granicom atmosfere se smatra tačka na kojoj atmosferski pritisak ima vrednost od 10 bara (1МРа). Cela atmosfera je veoma aktivna i turbulentna i karakterišu je veoma jaki vetrovi brzina i do 500 km/čas. Najkarakterističnija pojava vezana za atmosferu Jupitera je Velika crvena pega, gigantska oluja ovalnog oblika čije postojanje je utvrđeno još u XVII veku.
            
            Poput Saturna, i oko Jupitera kruži čitav sistem planetarnih čestica koje formiraju planetarni prsten, a njegovo postojanje utvrdila je Nasina sonda Vojadžer 1 1979. godine. Poznato je i da Jupiter ima veoma jaku magnetosferu (od 0,42 do 1,4 mT) koja je i do 14 puta snažnija u poređenju sa magnetosferom Zemlje.
            
            Jupiter ima 79 prirodnih satelita (zaključno sa 2017. godinom), a većina njih ima dimenzije manje od 10 km u poluprečniku i otkriveni su u glavnom posle 1975. godine. Četiri najveća i najsjajnija meseca, poznata i kao „Galilejevi sateliti“ (Io, Evropa, Ganimed i Kalisto) vidljivi su sa Zemlje putem običnih teleskopa, a otkrio ih je Galileo Galilej 1610. godine. Najveći od njih, Ganimed ima prečnik veći od Merkura.
            
            Jupiter je u nekoliko navrata istraživan od strane robotizovanih svemirskih letelica, počev od sonde Pionir 10 koja je još 1972. preletela kraj Jupitera i poslala prve podatke o njegovoj magnetosferi, pa do misija Novi horizonti i Junona.
            Jupiterova atmosfera sastoji se od gustih slojeva oblaka čija visina seže do 1 000 km. Slojevi oblaka dele se u tri glavne grupe koji se međusobno razlikuju po boji. Na vrhu atmosfere se nalaze crveni oblaci čiji sastav je mešavina leda i vode. Kristali amonijum-hidrosulfida čine bele i smeđe oblake koji su u središnjem delu atmosfere. Dno atmosfere pokrivaju plavičasti oblaci koji svoju boju zahvaljuju kristalima amonijakovog leda. Uopšteno se može reći da je atmosfera ovoga diva među planetama Sunčevog sistema sastavljena od 75% vodonika i 23% helijuma. Ostatak otpada na vodenu paru, metan, amonijak i slične hemijske spojeve.

            Najzanimljiviji fenomen vezan za Jupiterovu atmosferu je takozvana Velika crvena pega. To je područje eliptičnog oblika u Jupiterovoj atmosferi čija je veličina otprilike 12.000 x 25.000 km. Velika crvena pega je u stvari velika oluja koja traje već vekovima. Vetrovi koji duvaju unutra same oluje mogu premašiti 600 km/h.
            
            Nije samo područje Velike crvene pege aktivno u Jupiterovoj atmosferi. Cela atmosfera je vrlo turbulentna i aktivna. Prosečna brzina vetra u gornjim slojevima Jupiterove atmosfere je 500 km/h.
            
            Orbita
            Jupiter svoju putanju oko Sunca obiđe za 11.87 godina. Zbog eliptičnosti putanje udaljenost između Jupitera i Sunca varira od 4,95 do 5,5 AJ.
            
            Rotacija
            Jedan Jupiterov dan traje 9 sati i 50 minuta. Zbog te brze rotacije na Jupiteru nastaju snažna vrtloženja i turbulencije u atmosferi. Periodi rotacije se razlikuju od sloja do sloja zbog različitih atmosferskih kretanja.
            
            Magnetosfera
            Godine 1955. otkrivena je radio-emisija sa Jupitera, što je upućivalo na jako magnetno polje. Jako magnetno polje Jupitera posledica je debelog sloja metalnog vodonika i brze rotacije. Magnetna osa je priklonjena za 11° prema osi rotacije.
            
            Jupiterovo magnetno polje je oko 14 puta jače od Zemljinog i na ekvatoru iznosi oko 0,42 mT a na polovima 1.0-1.4 mT. obuhvatajući prostor oko 100 puta veći od Zemljinog. Proteže se nekoliko miliona kilometara u smeru Sunca i čak oko 650 miliona km u suprotnom pravcu, pa doseže i do Saturnove putanje. Magnetno polje stvara jake struje visoko-energetskih čestica koje su 10 puta jače od onih u Van Alenovim pojasima.
            
            Ono obuhvata i putanje Jupiterovih satelita, pa se time delimično objašnjava velika vulkanska aktivnost na Iou. Između Jupitera i Ioa izmerena je električna struja jačine 5 miliona ampera (5 MA). Naelektrisane čestice ubrzane do vrlo velikih brzina udaraju u Iovu površinu i izbijaju atome s površine. Izbijeni atomi čine Iov torus, veliki prstenasti oblak naelektrisanih čestica oko Iove putanje.
            
            Jupiterovo magnetno polje uzrokuje i polarnu svetlost.
            
            Jupiterovi prsteni
            Godine 1979. letelica Vojadžer je otkrila Jupiterove prstene. Prsteni se uglavnom sastoje od mikrometarskih čestica prašine, a prostiru se sve do površine planeta. Najbliži Jupiteru je Halo prsten, širok oko 20.000 km, koji ima oblik torusa. Na Halo se nastavlja 7.000 km široki glavni prsten. Unutar glavnog prstena se nalaze i Jupiterovi sateliti Metida i Adrasteja. Smatra se da su ova dva satelita izvor materijala (udari meteorita izbacuju krhotine u svemir) za glavni pojas, dok su druga dva mala unutrašnja satelita — Amaltea i Tebe — izvori materijala za vrlo retke Amaltea Gosamer (unutar Amalteine putanje) i Teba Gosamer (između putanja Amalteje i Tebe) prstene koji se nastavljaju na glavni prsten.
            
            
            Jupiter i galilejski sateliti
            Prirodni sateliti
            Glavni članak: Jupiterovi prirodni sateliti
            Prema dosadašnjim saznanjima oko Jupitera kruže 79 prirodna satelita (meseca). Zbog velikog broja prirodnih satelita, postoji podela po sledećim grupama:
            
            <ul>
                <li>Amalteja</li>
                <li>Galilejevi sateliti (Io, Evropa, Ganimed, Kalisto)</li>
                <li>Temisto</li>
                <li>Himalia</li>
                <li>Ananke</li>
                <li>Karme</li>
                <li>Pasife</li>
            </ul>

            Ovo razdvajanje po grupama napravljeno je po svojstvima nebeskih tela kao i po svojstvima njihovih orbita. Na primer Galilejevi sateliti su veliki i nalik su malim planetama, dok su sateliti iz grupe Ananke ili iz grupe Amaltea mala tela nepravilnog oblika i asteroidnog porekla.
            
            Istorija istraživanja
            
            Jupiter i Ganimed (dole levo) foto: Vojadžer 1, izvor: NASA/JPL)
            Zbog svoje vidljivosti golom oku na noćnom nebu Jupiter je bio poznat u antičkim vremenima. Godine 1610. Galileo Galilej pomoću teleskopa otkriva četiri prirodna satelita koji su prozvani: Io, Evropa, Ganimed i Kalisto. Ovu grupu prirodnih satelita nazivamo galilejskim satelitima. Sa Zemlje je do sada poslano 5 sondi, koje su bile uspešne u svom cilju.
            
            Prva sonda koja je uspela stići do Jupitera bila je međuplanetarna sonda Pionir 10. Poslala je prve slike niske rezolucije. Pionir 10 je takođe vratila i telemetrijske podatke o magnetosferi i atmosferi Jupitera.
            
            Sonde iz porodice Vojadžer (Vojadžer 1 i Vojadžer 2) svojim preletom pokraj Jupitera opremljene boljim kamerama i instrumentima nego sonde Pionir, poslale su slike i telemetrijske podatke na Zemlju 1979. godine, što je doprinelo proširenju znanja o Jupiteru, otkrivši sledeće:
            
            orbitalno prstenje koje opasuju planetu slične onima oko Saturna, ali manje izražene
            nove satelite koje nisu bile opaženi pre, na primer grupu satelita u porodici Amaltea koji su u niskoj orbiti iznad Jupitera i koji imaju prečnik manji od 200 km.</p>
    </div>

    <div id="slike">
        <img src="../../slike/jup2.jpg" style="display: inline-block;  position: absolute; left: 50%; transform: translateX(-50%);">
    </div>
</body>
</html>