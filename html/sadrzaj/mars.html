<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mars</title>
    <link rel="stylesheet" href="../../css/StyleMars.css">
</head>
<body>

    <!--
    <script type="module" src="https://ajax.googleapis.com/ajax/libs/model-viewer/3.5.0/model-viewer.min.js"></script>
    -->

    <div id="sadrzaj1">

        <div id="mars">
            
            <iframe src="https://solarsystem.nasa.gov/gltf_embed/2372/" width="100%" height="500px" frameborder="0"></iframe>
            
            <!--
            <model-viewer src="../../Mars_1_6792.glb" ar environment-image="shared-assets/environments/moon_1k.hdr" poster="shared-assets/models/NeilArmstrong.webp" shadow-intensity="1" camera-controls touch-action="pan-y"></model-viewer>
            -->

        </div>
    
        <h1 id="h1Mars"><span style="color: red;">Mars</span> <br> <small>ratoborni sin <a href="jupiter.html">Jupiterov</a></small></h1>
        <p>Mars je četvrta planeta po udaljenosti od Sunca i druga najmanja u Sunčevom sistemu, nakon Merkura. Dobila je ime po rimskom bogu rata — Marsu. Takođe se naziva i „Crvenom planetom”, jer na površini preovladava gvožđe(III) oksid koji planeti daje crvenkastu boju. Mars je terestrička planeta sa tankom atmosferom, i površinskim odlikama koje podsećaju na Mesec — udarni krateri, i na Zemlju — vulkanske kupe, doline, pustinje i polarne ledene kape. Period rotacije i godišnja doba na Marsu su takođe slična onima na Zemlji, a sličan je i nagib ose rotacije planete koji uslovljava godišnja doba. Na Marsu se nalazi Olimp (Olimpus Mons) — najveći vulkan i za sada druga najviša planina u Sunčevom sistemu (najviša na nekoj od planeta), kao i Dolina Marinera — jedan od najvećih kanjona u Sunčevom sistemu. Depresija Borealis na severnoj polulopti zauzima 40% površine planete i moguće je da je nastala velikim udarom drugog nebeskog tela u Mars tokom formiranja Sunčevog sistema. Mars ima dva prirodna satelita — Fobos i Dejmos, koji su malih dimenzija i nepravilnog oblika. Moguće je da su oni u stvari uhvaćeni asteroidi, nalik asteroidu 5261 Eureka koji je Marsov trojanac.
    
            Sve do prvog uspešnog proleta sonde Mariner 4 pored Marsa 1965. godine, mnogo se pričalo o prisustvu vode u tečnom stanju na površini. Ova nagađanja bila su zasnovana na periodičnim promenama svetlih i tamnih predela na površini, naročito oko polarnih regiona; posmatrači, predvođeni Đovanijem Skjaparelijem i Persivalom Louelom, zaključili su da su to mora i kontinenti. Za duge, tamne linije koje su posmatrači videli kroz svoje teleskope smatralo se da su kanali za navodnjavanje koji su se protezali preko cele površine, i da ih je izgradila civilizacija daleko naprednija od ljudske na Zemlji. Za ove linije se kasnije pokazalo da su bile optička varka, mada areološki dokazi prikupljeni robotizovanim sondama poslatim na površinu ukazuju da je Mars u dalekoj prošlosti dobrim delom bio prekriven vodenim prostranstvima. Tokom 2005. godine radarski podaci prikupljeni iz orbite ukazali su na velike količine leda na polovima, ali i na nižoj areografskoj širini. Marsovski rover Spirit otkrio je 2007. godine u prikupljenim uzorcima hemijska jedinjenja koja sadrže vodene molekule. Lender Feniks je 31. jula 2008. prikupio direktne uzorke leda koji se nalazio neposredno ispod površine na mestu na kojem se sonda spustila. Agencija Nasa je 28. septembra 2015. objavila dokaze o prisustvu tečne slane vode na površini Marsa u letnjim mesecima.
            
            Mars trenutno istražuje sedam svemirskih sondi: pet iz orbite — Odisej, Mars ekspres, MRO, Mejven, Mangalijan, i dve na površini — roveri Oportjuniti i Kjuriositi. Fotografije sonde MRO otkrile su sezonske tokove vode u najtoplijim mesecima na Marsu. Rover Kjuriositi je 2013. otkrio da 1,5—3% tla čini voda (mada je ta voda vezana za druga jedinjenja i nije slobodno dostupna).
            
            U toku su mnoga istraživanja vezana za nastanjenost Marsa živim organizmima u prošlosti, ali i u sadašnjosti. Ispitivanja na samom tlu Marsa sprovedena su sondama Viking 1 i 2, roverima Spirit i Oportjuniti, lenderom Feniks i roverom Kjuriositi. U izgradnji je još nekoliko sondi opremljenih astrobiološkim instrumentima — Insajt, Mars 2020. i Egzomars. Tokom 2020-ih je planirana i međunarodna misija povratka uzoraka tla na Zemlju. Sletanje ljudi na Mars agencija Nasa trenutno ima u planu oko 2040. godine.
            
            Mars je lako vidljiv sa Zemlje golim okom, i lako se uočava njegova crvenkasta boja. Njegova prividna magnituda je –2,91, tako da su od njega na nebu sjajniji samo Jupiter, Venera, Mesec i Sunce. Optički zemaljski teleskopi imaju ograničene mogućnosti pri posmatranju Marsa — moguće je razaznati odlike na površini veće od 300 km, i to kada su Mars i Zemlja najbliži u svojim orbitama; ove poteškoće javljaju se zbog Zemljine atmosfere.
            
            Kako je Mars bio rimski bog rata, a grčko ime za Mars je Ares, za pojmove vezane uz Mars koristi se prefiks areo- umesto geo-; na primer, umesto „geografska širina” koristimo pojam „areografska širina”.</p>
    </div>

    <div id="sadrzaj2">
        <img src="../../slike/mars1.png" >
        <img src="../../slike/mars2.jpg" >
        <img src="../../slike/mars3.jpg" >
    </div>

    <p>Iako nema dokaza o postojanju globalnog magnetskog polja na Marsu, iz podataka prikupljenih sondama jasno se vidi da su pojedini delovi kore planete namagnetisani, kao i da je u prošlosti dolazilo do zamene magnetskih polova magnetnog dipola. Ova pojava naziva se paleomagnetizam i javlja se u mineralima koji su podložni magnetisanju, i imaju osobine slične naizmeničnim linijama koje se formiraju na dnu okeana na Zemlji. Prema jednoj teoriji, objavljenoj 1999. i preispitanoj 2005. godine (uz pomoć podataka prikupljenih sondom Marsov globalni geometar), ova pojava demonstrira postojanje tektonskih ploča na Marsu pre 4 milijarde godina, pre nego što je planetarni dinamo prestao da radi, nakon čega je i magnetsko polje planete „izbledelo”.

        Pri formiranju Sunčevog sistema, Mars je nastao stohastičkim procesom akrecije iz protoplanetarnog diska koji se nalazio u orbiti oko Sunca. Mars poseduje jedinstvene hemijske odlike čiji je uzrok pozicija planete unutar Sunčevog sistema. Hemijski elementi sa nižom tačkom ključanja, poput hlora, fosfora i sumpora, su znatno prisutniji na Marsu nego na Zemlji; ovi elementi su verovatno nestali iz regiona bliže Suncu jer ih je „oduvao” solarni vetar mlade i energetične zvezde.
        
        Po završetku formiranja planeta, sve su prošle kroz „kasno teško bombardovanje” (engl. Late Heavy Bombardment). Oko 60% površine Marsa poseduje dokaze o udarima iz tog perioda, dok ostatak površine čine velike depresije (baseni) nastali kao posledica tih udara. Podaci prikupljeni orbiterima ukazuju na ogroman udarni basen na severnoj polulopti planete, dimenzija 10.600 x 8.500 km, ili četiri puta veći od basena Južni pol — Ejtken na Mesecu — drugog najvećeg udarnog basena otkrivenog do sada. Prema ovoj teoriji u Mars je udarilo nebesko telo veličine Plutona pre oko 4 milijarde godina. Ovaj udar, koji se smatra uzrokom Marsove hemisferične dihotomije, oformio je ravan basen Borealis koji zauzima 40% površine planete.
        Areološka istorija Marsa može se podeliti na mnoge periode, ali se mogu izdvojiti sledeća tri značajnija:


        Umetničko viđenje kako je Mars možda izgledao pre 4 milijarde godina
        Nojev period (engl. Noachian period) — nazvan po regionu Nojeva zemlja (lat. Noachis Terra) — tokom kojeg je formirano najstarije tlo na Marsu, od pre 4,5 do 3,5 milijardi godina. Kora iz ovog perioda je raštrkana po celoj površini današnjeg Marsa i prošarana je mnogim udarnim kraterima. Ispupčenje Tarsis, vulkanskog porekla, je verovatno nastalo u ovom periodu. Krajem ovog perioda javljale su se česte i obilne poplave (tada je na Marsu verovatno vladala toplija klima pa je bilo obilje vode u tečnom stanju).
        Hisperijski period (engl. Hesperian period) — nazvan po Hisperijskom platou (lat. Hesperia Planum) — trajao je od pre 3,5 do 3,3/2,9 milijardi godina. Hisperijski period obeležilo je formiranje velikih polja lave.
        Amazonski period — nazvan po Amazonskim ravnicama (lat. Amazonis Planitia) — od pre 3,3/2,9 milijardi godina do danas. Regioni formirani u ovom periodu imaju mali broj udarnih kratera, ali su inače dosta raznovrsni. Planina Olimp je formirana tokom ovog razdoblja istorije planete, kao i neki drugi tokovi lave.
        I na današnjem Marsu je prisutna određena areološka aktivnost. U dolini Atabaska (nazvanoj po reci u Kanadi) bilo je tokova lave do pre 200 miliona godina. Vodenih tokova bilo je u rovovima nazvanim Kerberova udubljenja (engl. Cerberus Fossae) pre manje od 20 miliona godina, što ukazuje i na vulkansku aktivnost u istom vremenskom periodu. Na fotografijama sonde MRO od 19. februara 2008. godine vidljive su lavine na litici visokoj 700 m.
        
        Tlo
        
        Prašina bogata silicijumom otkrivena roverom Spirit
        Lender Feniks prikupio je podatke iz kojih se videlo da je tlo na Marsu blago alkalno i sadrži elemente poput magnezijuma, natrijuma, kalijuma i hlora. Ove hranljive materije mogu se naći i u baštama na Zemlji, i neophodne su pri uzgajanju biljaka. Eksperimenti sprovedeni tokom ove misije pokazali su da tlo Marsa ima baznu pH vrednost 7,7, i sadrži 0,6% soli perhlorata.
        
        Pruge su česte na Marsu i često se pojavljuju nove na strmim padinama kratera, isušenih korita i dolina. Ove pruge su tamne kada se pojave, a zatim s vremenom postanu svetlije. Ponekad, ove pruge se pojave na manjem području da bi se zatim proširile i na nekoliko stotina metara. Takođe je uočeno da prate konture stena i drugih prepreka koje im se nađu na putu. Teorija o poreklu ovih pruga koja je najšire prihvaćena u naučnim krugovima je da su one tamne jer su to u stvari tamni slojevi podpovršinskog tla koji su otkriveni kada odron ili manji tornado ukloni bleđi površinski sloj tla. Prema drugim teorijama, nastanak ovih pruga objašnjava se delovanjem vode ili čak rastom živih organizama.</p>
 
</body>
</html>